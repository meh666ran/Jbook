# مسائل ابتدایی جاوا
از این قسمت کار برنامه نویسی آغاز می‌شود. زبان جاوا کمی پیچیده است و شروع کردن آن نقطه‌ی خاصی ندارد و حتی در ابتدا نیز ممکن است مجبور باشید با مفاهیمی بیشتر از مفاهیم ابتدایی دست و پنجه نرم کنید. اگر به عنوان یک تازه وارد در هر کجای این کتاب مفهوم یا کلمه‌ی کلیدی خاصی مشاهده کردید که احساس می‌کنید به آن پرداخته نشده، مطمئن باشید در بخش‌های بعدی به آن‌ها پرداخته خواهد شد، زیرا پرداختن به چند موضوع در یک بخش می‌تواند خسته کننده باشد و از طرفی ممکن است مفاهیم پیشرفته‌تر را در مراحل اولیه یادگیری متوجه نشوید و لزوم پرداختن به آن‌ها در بخش‌های بعدی باشد.
