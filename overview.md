# نگاهی اجمالی به جاوا

در ادامه قصد داریم قبل از شروع کار به چند ویژگی زبان جاوا بپردازیم و توضیح کوتاهی در مورد آن‌ها داشته باشیم.

جاوا یک زبان --

**شی‌گرا است** - در جاوا همه چیز شی است. جاوا از وقتی که با مفهوم اشیا پایه گذاری شود به راحتی قابل تعمیم است. 

**مستقل از پلتفرم** - برعکس بسیاری از زبان‌های برنامه نویسی همچون C و C++، وقتی برنامه‌ای به زبان جاوا کامپایل می‌شود، صرفا برای دستگاه و پلتفرم خاصی نیست و هر کجا که خبری از JVM باشد می‌توان آن برنامه را اجرا نمود! 

**امن** - با استفاده از ویژگی‌های امن جاوا، امکان توسعه‌ی سیستم‌های بدون ویروس و کارآمد فراهم می‌شود. در جاوا تکنیک‌های تایید اعتبار نیز بر اساس رمزنگاری کلید عمومی است.

**قابل اجرا بر روی تمام معماری‌ها** - کامپایلر جاوا برنامه‌ها را به صورت قابل اجرا بر روی تمام معماری‌های پردازنده کامپایل می‌کند و برنامه‌های نوشته شده با جاوا بر روی اکثر پردازنده‌های موجود قابل اجرا هستند. بدین ترتیب برنامه‌های جاوا علاوه بر تمام پلتفرم‌ها بر روی تمامی معماری‌های پردازنده‌ها نیز اجرا می‌شود. 

**چندگانه** - با استفاده از ویژگی چندگانه‌ی جاوا قادر هستید برنامه‌هایی بنویسید که بتوانند به صورت همزمان و موازی چندین وظیفه را انجام دهند.

**کدهای تفسیر شده** - کدهای جاوا پس از کامپایل به دستورالعمل‌های ماشین \(قابل خواندن برای کامپیوتر\) تفسیر می‌شوند و در هیچ جایی ذخیره نخواهند شد.

**عملکرد بالا** - با استفاده از کامپایلرهای Just-In-Time جاوا ویژگی عملکرد بالا را نیز با خود به همراه می‌آورد. 

**پویا** - جاوا به عنوان زبانی پویاتر از C یا C++ در نظر گرفته شده است، چرا که طراحی شده است تا با یک محیط در حال تحول سازگار شود! برنامه‌هایی که به زبان جاوا نوشته می‌شوند می‌توانند مقدار زیادی از اطلاعات در حال اجرا را جابجا کنند که می‌تواند برای حل و فصل دسترسی به اشیا در زمان اجرا استفاده شود.

-است.

احتمالا اگر کاربر تازه کار تر باشید، توضیحات بالا کمی گیج‌تان کرده باشند اما تمامی این ویژگی‌ها را در طول کار کردن با زبان جاوا متوجه خواهید شد!

